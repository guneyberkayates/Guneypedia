---
title: Talking to Myself
date: 2024/3/23
description: t2m
tag: personal 
author: guney
---


"Yorulmadın mı çalışmaktan?" dedim. O da dedi ki, "Ne önemi var ki, çalışmak zorundayım, başka türlüsü düşünülemez."

"Çok korkuyorum," dedim. "Neyden?" dedi. "Zamanın hızlıca akıp geçmesinden, durup düşünememekten, yanlış kararlar vermekten, ömrümü istemediğim bir işte çalışmakla geçirmekten."

"Korkuyorsan, farkındaysan, belki farklı bir hayatı mümkün kılabilirsin kendin için," dedi.

"Ama bir adım atman lazım. Artık sonsuza dek köşene çekilip, olayların kendiliğinden akmasına izin veremezsin," dedi.

"Niye bu kadar çekiniyorsun gerçekliğinde bir şeyi değiştirmekten? Bir anlık harekete geçip oradan bir şeyi alıp başka bir şey koymak niye korkuttu seni?" dedi.

"Bilmiyorum," dedim. "Kayboldum sanırım," dedim. "Cesaretim yok, korkağım," dedim.

"O zaman baştan kaybettin ve o istemediğin şeylere mahkumsun," dedi.

"Kalk ve zihnindeki, ruhundaki o duyguları duymazdan gel. Bir noktada, senin onları umursamadığını fark ettikçe, zihninin derinliklerine gömülecekler," dedi.

"Tamam," dedim. "O halde, artık korksam da, korktuğumu görmezden geleceğim. Tıpkı, her şeyin boktan olduğu bir günde, tanımadığım biriyle ettiğim iki dakikalık sohbetin, günün boktanlığını görmezden gelmemi sağlaması gibi," dedim.

"Hadi, yatacağım şimdi. Yarın, farklı bir güne uyanacağım. Birazdan şu yatakta ben uyuyacağım ama farklı biri uyanacak," dedim.

"O da, 'Sana inanıyorum,' dedi ve gülümsedi."
